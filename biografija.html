<!DOCTYPE html>
<html lang="sr">
<head>
	<title>Biografija</title>
	<link rel="stylesheet" type="text/css" href="dodaci/css/biografija.css">
	<script type="text/javascript" src="dodaci/js/lib/jquery-3.2.1.min.js"></script>
	<link href="https://fonts.googleapis.com/css?family=Russo+One" rel="stylesheet">
	<link href="https://fonts.googleapis.com/css?family=Lora" rel="stylesheet">
	<link href="https://fonts.googleapis.com/css?family=Raleway" rel="stylesheet">
	<link rel="stylesheet" type="text/css" href="dodaci/css/animate.css">
</head>
<body>
	<div class="prvi">
		<h1 class="animated bounce">Biografija</h1>
		<hr>
		<div class="animated bounceInLeft">
		<p>Brus Li (trad. kin. 李小龍, uprošć. kin. 李小龙, pin. Lǐ Xiǎolóng; San Francisko, 27. novembar 1940 — Hongkong, 20. jul 1973) je bio majstor borilačkih veština, filozof, i glumac, široko poznat kao najuticajniji majstor borilačkih veština 20. veka. Otac je glumca Brendona Lija.</p>
		<p>Rođen je u San Francisku a odrastao u Hongkongu. Njegovo kršteno ime bilo je Li Jun-fan ali je najviše zapamćen po nadimku Brus Li i po tome što je popularizovao kineske borilačke veštine u zapadnom svetu. Njegovi filmovi producirani u Hongkongu i Holivudu su podigli tradicionalni honkonški borilački film na novi nivo popularnosti i ugleda.</p>
		<p>Jedno od njegovih najvećih dostignuća proističe iz zalaganja za oslobađanje borilačkih veština od krutosti i ograničenja koje pripadanje određenom stilu pretpostavlja. Koristio je elemente uzete iz različitih borilačkih veština u svom jedinstvenom načinu borbe. Ovaj pristup je bio prvi korak u stvaranju današnjih mešovitih borilačkih veština (engl. Mixed martial arts).</p>
		<p>Brus Li je počeo da izučava borilačke veštine kao četrnaestogodišnjak sa učiteljem Jip Manom. Na ovaj korak ga je navela tuča u kojoj je prošao neslavno. Godine 1959. Brus se potukao sa sinom pripadnika čuvene bande Trijada. Nakon tog događaja otac ga je poslao u SAD, gde je završio srednju školu i dobio diplomu tehničke škole „Edison“. Posle srednje škole upisao je filozofiju na Univerzitetu Vašington, gde je upoznao buduću suprugu Lindu sa kojom je imao dvoje dece, Šenon i Brendona.</p>
		</div>
	</div>
	<div class="drugi">
		<h1 class="wow animated bounce">Pristup borilačkim veštinama</h1>
		<hr>
		<div class="wow animated bounceInRight">
		<p>Brus je shodno različitosti pojedinaca po pitanju telesnih osobina zastupao stav da svako treba da stvori sopstveni stil koji bi mu najviše odgovarao u smislu iskorišćavanja prednosti sopstvene, jedinstvene građe, koristeći pritom elemente iz raznih stilova. Pripadanje određenom stilu je smatrao pogubnim i za svet borilačkih veština kao celinu, jer to stvara ograničenja i nepotrebna rivalstva ostavljajući svet borilačkih veština u stagnaciji zbog toga što oni koji se bave borilačkim veštinama iznova usavršavaju vekovima stare tehnike verujući u prednost svog stila nad ostalim, ostajući zatvoreni u granicama određenog sistema bez prilike za preispitivanje i napredak.</p>
		<p>Shodno ovim shvatanjima Brus je razvio sopstveni stil, takozvani - stil bez stila, koji je u praksi predstavljao upravo to - način borbe oslobođen svih ograničenja. Ovaj metod borbe čije razvijanje je započeo po dolasku u SAD 1959. nazvao je Džun Fan Gung Fu (Jun Fan Gung Fu). Džun Fan je Brusovo kantonsko ime, tako da Džun Fan Gung Fu znači Brusov Gung Fu. Sastojao se uglavnom od Vin Čuna (Wing Chun) uz elemente boksa i mačevanja. Brusov prvi učenik bio je džudista Džesi Glover (Jesse Glover), koji je kasnije postao njegov prvi asistent-instruktor. Svoju prvu školu borilačkih veština po imenu Institut Li Džun Fan Gung Fu (Lee Jun Fan Gung Fu Institute) otvorio je u Sijetlu. Pošto se preselio u Kaliforniju otvorio je školu u Ouklandu.</p>
		<p>Vremenom, Džun fan kung Fu prerastao je u Džit Kun Do, što znači Put presrećuće pesnice</p>
		</div>
	</div>
	<div class="treci">
		<h1 class="wow animated bounce">Fizička priprema</h1>
		<hr>
		<div class="wow animated bounceInLeft">
		<p>Brus je smatrao da veliki broj onih koji se bave borilačkim veštinama nije obraćao dovoljno pažnje na fizičku spremu. Takođe je smatrao da se suviše vremena posvećuje razvijanju veštine, a premalo pripremi pojedinca za borbu. Bio je zainteresovan za razvijanje što veće brzine i moći bez dobijanja krupnih mišića, i prema tom cilju je usmeravao svoj program vežbi sa tegovima. Stalno je eksperimentisao, često menjajući elemente svog treninga, i zbog ove činjenice ne postoji precizno određen Brus Lijev metod treninga koji bi svi oni zainteresovani mogli da koriste.</p>
		<p>U početku (1965) Li je koristio jednostavan program koji su mu preporučili dva prijatelja koji su se bavili bodibildingom. On se sastojao od osnovnih, višezglobnih vežbi poput benč presa, čučnjeva i olimpijskog dizanja.</p>
		<p>Brus je obraćao posebnu pažnju na razvijanje trbušnih mišića, koje je smatrao za jednu od najbitnijih mišićnih grupa za borca. Li je smatrao da bukvalno svaki pokret zahteva određen stepen rada trbušnih mišića. Ono što je možda još važnije je to da trbušnjaci služe kao štit za rebra i vitalne organe.</p>
		<p>Kardio-vaskularne vežbe su takođe bile stalan deo Brus Lijevog treninga - one su bile značajan činilac u održavanju njegove telesne masti na rekordno niskom nivou od 1,4% (poređenja radi, osobe čiji su nivoi telesnih masti oko 4% ili niži imaju tela koja se smatraju izuzetno definisanim).</p>
		</div>
	</div>
	<script src="dodaci/js/wow.min.js"></script>
     <script>
        new WOW().init();
     </script>
</body>
</html>